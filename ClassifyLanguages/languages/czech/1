Víthu Svánovcovi - reakce na zamčení stránek Univerzita, na osočení z nekompetentnosti, nováčkovství a obtěžování. A taky něco k seznamu českých filmů.

Pánko Veľkomožný, veliký a jediný náš rozumný vládče Wikipedie! Vyjadřuji hlubokou lítost nad tím, že jsem se odvážil ničit Vám Vaši nádhernou českou Wikipedii záměnou nečeských výrazů author, mathematika, thema, theologie a zastaralých výrazů universita, fysika, za výrazy české autor, matematika, téma, teologie, a výrazy modernější univerzita, fyzika, aj. Je Vaší nedocenitelnou zásluhou, že jste tyto stránky zamkl a tím Wikipedii statečně ubránil. Není nadto, vrátit se o několik století zpět a zachovat odkaz bývalých pokolení všem generacím příštím, když stačí tak málo: jednoduše uzamknout slova do zlatých nedotknutelných klícek, ve kterých se slovíčka vyjímají coby české jazykové perly. Škoda jen, že tam zatuchnou ještě víc, než jsou v současnosti, a budou odpuzovat ještě víc než dosud. Já však vím, že Vy se jimi kocháte, že pro Vás je to poklad, pro který se budete bít na život a na smrt, proto Vám slibuji, že se již nikdy po dobu zamčení příslušných stránek , nepokusím žádné z nich "nekompetentně" změnit. Nejmilejší vládče náš, Víthe Svánovče! Je pravda, že jsem do Vaší Wikipedie přispěl jen žalostně málo a že jsem zprvu nepochopil, kdo je tady vůdce. Kaju se, že jsem dopodrobna neprostudoval všechny systémové zákruty, než jsem se pokusil o strašnou nevítanou změnu. Přiznávám poníženě, že mě systém Vaší vlády vůbec nezajímá, a že i kdybyste mě mučil, tak si na něj nenajdu pár minutek. Před začátkem mých editací jsem jen rychle projel články jako Vítejte nováčci a Co je to Wikipedie a zřejmě jsem vlastní nepozorností přehlédl upozornění nováčkům, že právo něco měnit obdrží každý až po přispění větším množství vlastních článků. O zákazu kritiky jsem také nezavadil, a nebo že by to tam nebylo? Nevím, nezkoumám. Zato jsem si všiml statistik. Od doby nástupu blahoslaveného Vítha Svánovce se počet článků zvětšil z pouhých 1064 (21. prosince 2003) na úctyhodných 1883 (stav 8. května 2004), čímž Česká republika (pro strážce pokladu Beowulfa Česko) postoupila z jakéhosi 23. místa na krásné kulaté 30. místo v pořadí jazykových verzí! A o jakých nových 800 článků vlastně jde? Těžko se dopočítám, milý vládče, ale podle všeho se jedná převážně o data, letopočty, seznamy seznamů, písmena A, B, C, D, …, odhadem tak 500 informacemi nabitých článků, až vzkvétající česká Wikipedie praská ve švech. V těchto dramatických okamžicích je opravdu potřeba nejvíce času věnovat zachraňování článků před češtinou, hrozící rozlezením do všech hesel a odkazů, a vyhrožovat. A perfektně zdůvodňovat a mazat a reorganizovat a prosazovat svá vyčpělá slova. A odrazovat. Zkušený náš spasiteli sv. Víthe! Jak je možné, že jste s Vašimi dlouhodobě nabytými znalostmi, opravňujícími Vás ke konečnému a jedinému správnému soudu, nepoznal v mém ubohém příspěvku do seznamu filmů, že jsem ho nepsal, nýbrž zkopíroval odjinud, a že se těším, až tento seznam bude úplný a článek se prodlouží na čtyři kilometry. Předpokládám, že to bude rekordní počin v rámci celé Wikipedie a že nás za něj správci pochválí. Zase budou jednou Češi (pro Beowulfa Českové, Česové, Česci, Česáci nebo Česáčané, vyberte, prosím, nový oficiální název pro našince) na špici, a protože to vše se stane kvůli jednomu Vašemu perfektně zdůvodněnému skvěle předvídavému reorganizačnímu nápadu, určitě Vás čeká povýšení na sysopa či bureaucrata pro celou Wikipedii. Vaše sláva, Mistře Víte, se dotkne hvězd. Slunce Nejzářivější Svánovče, Víthe Náš! Jednu výtku bych k Vám měl, ale myslím to s Vámi dobře, a svou drobnou radou chci přispět Vám, ač se jí sám neřídím. Proč nepřečetl jste si Nejčastější chyby, ve kterých se mluví o tom, že změny hesla vedou občas k nevraživosti mezi wikipedisty a k jejich vzájemným osobním útokům. Mě, jako nováčkovi, by tenhle nerozum mohl snad projít mírným napomenutím, u Vás to ale po těch dlouhých letech ve službě Wikipedii svědčí o nepochopení samotné její podstaty, nebo též o přežívajícím totalitním myšlení občana postkomunistického státu, a nebo o totální ignoraci současného světa, což je tady na Internetu docela překvapivé. Nechcete-li být obtěžován, nelezte do Wikipedie, nebo si tam nedávejte e-mailovou adresu, nebo si aspoň zrušte povolení příjmu pošty. A jestli za obtěžování považujete žádost o převedení jakéhosi systémového hlášení do češtiny, tak si s manželkou zalezte pod peřinu, tam budete mít na práci klid. Milý pane můj! Skládám Vám tu nejpokornější poklonu, jaké jsem schopen, a loučím se s nadějí ve Váš rozum. Ještě dovětek: Měl byste se, pane, rozhodnout, budete-li čistým správcem, který slouží přispěvatelům, nebo budete-li sám přispěvatelem bez možnosti zneužití systémových práv. Ze zhodnocení Vaší dosavadní činnosti vyplývá spíše to první, takže bych to risknul a doporučil Vám první z možností, i když hrozí, že opět neodoláte pokušení srát se do obsahu. Ale člověk musí být optimista a věřit, že blbost přece jen není nekonečná. Jiří Kozelek, Váš nehodný poddaný (a trochu i nevolník)

Vzkaz pro ostatní: Důvěřujte Mu, je to mocný Muž, zatím je sice nemocný tou mocí, ale buď se uzdraví nebo na tu mocnou nemoc zajde.
