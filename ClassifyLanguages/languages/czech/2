Ehm, s možností, že upadnu v nevraživost, se přidávám ke kritice pravopisu použitého na některých stránkách české Wikipedie (ačkoliv jinak se s reakcí Jiřího Kozelka neztotožňuju; to jen tak pro úplnost). Co je "původní" pravopis? Ten, kterým se psalo na začátku 20. století? Nebo ten, kterým se psalo za doby husitů? Či dokonce ten, kterým jsou činěny první české zápisy v latinských kronikách? Stejně jako se vyvíjí jazyk, tak se vyvíjí i jeho pravopis. Nevidím důvod proč psát například "author", když to všichni vyslovujeme "autor". Navíc psát "author" není v souladu s původem tohoto slova. Původem z latiny, kde se psalo auctor, přešlo přes starofrancouzské autor a středoanglické auctour do dnešního anglického author. Kde je ale důvod psát to tak i v češtině? Pokud se mýlím, prosím o objasnění. Jazyky, které se snaží zachovat původní pravopis, pak dopadnou jako třeba angličtina, ve které nestačí vědět, jak se slovo píše, ale také jak se čte (anebo obráceně). (Mimochodem, reakce pod bodem č. 4 je rána pod pás.) Stručně řečeno, méně ("původního pravopisu") je někdy více (třeba nových Wikipedistů). Berte, prosím, můj komentář jako příspěvek do diskuse, nikoliv jako výzvu k boji proti nevzdělancům prznícím slova latinského, řeckého, či jiného původu.
Alva 18:20, 14. Kvě 2004 (UTC)
Prosím o diskuzi s argumenty. Podobné téma jsme probírali (snad i uzavřeli) také na stránce Diskuse: Seznam mathematiků. Abych to shrnul. Správný pravopis je základ. Pokud existují dvě možnosti, pak v názvech stránek s vlastním textem budeme používat běžné názvy a pravopis. Na stránku s historickým nebo méně používaným názvem, pokud jej někdo vyžaduje a používá, bude umístěno přesměrování. Ještě názor našeho Jediného spravedlivého vyhledávače :-). Výsledek hledání na google.com pro češtinu: matematikové nalezeno 5100, mathematikové nalezeno 13, univerzitní nalezeno 45,800, universitní nalezeno 5,350. V případě s a z to tedy není tak jednoznačný argument.
--Michal Jurosz 19:45, 14. Kvě 2004 (UTC)
I já velím konec kočkování a prosím k věci. Svůj názor na -th- a -t-, resp. -s- a -z- jsem zde již několikrát projevil a nechci se opakovat. Mám za to, že tak jak bude (doufejme) česká wikikomunita růst, pravopisné archais(z:)my vymizí, a milovníkům starých pořádků ;) nezbyde, než v zájmu zachování informace do příslušného hesla vložit zevrubný etymologický rozklad. Považuji takové řešení za elegantnější než neplodné editační války provázené žlučovitými výlevy na diskuzních stránkách wikipedistů. Pro Jiřího Kozelka pak doušku: Váš příspěvek je nepěkný nejen stylisticky, ale ve věci strážce pokladu i věcně. V obou případech jde vzhledem k vaší výchozí argumentační pozici o politiováníhodné selhání, jehož by se k oboustranné spokojenosti bylo nejlépe v budoucnu vyvarovat. Beowulf 00:38, 15. Kvě 2004 (UTC)
Souhrnná odpověď
